# O projektu Fakta o klimatu

Shromažďujeme data o klimatu a klimatické změně, která poskytují vědecké instituce (ČHMÚ, NASA, Eurostat a jiné) a zpracováváme z nich grafy, infografiky a přístupné datasety pro další použití.

Jsme studenti, doktorandi, akademici nebo IT profesionálové. Sami jsme si zkusili vyhledat data o teplotě či emisích, najít určité informace v mnohasetstránkových zprávách IPCC nebo původních článcích. Jde to, ale zabere to hodně času. Musíte umět dobře anglicky a musíte si dohledávat spoustu souvislostí. Běžný novinář nebo politik (ani bězný Čech) většinou nemá tolik trpělivosti nebo dostatečnou úroveň angličtiny a tak si data nevyhledá. Rozhodli jsme se proto, že tu práci, kterou jsme s hledáním dat sami měli, ostatním ušetříme - zpracujeme infografiky, dáme odkazy na původní data i naše zpracované datasety na jedno místo a doplníme základní souvislosti. A dáme je k dispozici všem, pro koho budou užitečné. Doufáme, že se postupně tyto informace dostanou ke všem, kterých se změny klimatu týkají. Tedy ke všem.

Informace k licenci najdete v souboru [LICENSE.md](LICENSE.md), autory v [CONTRIBUTORS.md](CONTRIBUTORS.md) vývojářskou dokumentaci najdete v [repozitáři s webovým systém](https://github.com/faktaoklimatu/web-core).
